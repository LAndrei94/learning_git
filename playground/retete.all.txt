Lava cake sau vulcan de ciocolata este un desert divin, cu multa ciocolata, perfect pentru pofta de dulce sau pentru musafirii anuntati pe ultima suta de metri. 
De ce spun asta? Pentru ca aceste mici delicii dulci pot fi conservate in congelator chiar si pentru 1 luna, iar in momentul in care dorim sa le coacem, nu ne ramane altceva de facut decat sa le scoatem din congelator si sa le introducem in cuptor. 
In maxim 15 minute, in cuptorul meu vulcanul de ciocolata este gata in 12 minute, avem pe masa cel mai bun desert cu ciocolata. Neaparat incercati reteta, o sa va placa foarte mult.

Lava Cake – Ingrediente (8 forme muffins de unica folosinta)
200 g ciocolata de buna calitate (60-70% continut cacao)
200 g unt
170 g zahar
40 g faina
4 oua medii
Lava Cake – Mod de preparare 
Pentru inceput tapetam bine bine formele cu unt si faina, apoi le punem in congelator.
Punem intr-o craticioara untul la temperatura camerei, zaharul si ciocolata taiata in bucatale mici si le topim la bain-marie.

Dupa ce untul si zaharul s-au topit complet, stingem focul, scoatem craticioara din bain marie si adaugam ouale, unul cate unul. 
Amestecam bine cu un tel dupa fiecare ou adaugat, il adaugam pe urmatorul numai dupa ce precedentul a fost perfect incorporat in compozitia de ciocolata.
La sfarsit adaugam treptat faina si amestecam cu grija, de jos in sus, pana cand o inglobam perfect in aluatul delicioaselor lava cake.
Scoatem formele din congelator si le umplem pe trei sferturi cu aluatul lava cake. 
Acoperim formele cu folie de aluminiu si le introducem din nou in congelator pentru 1 ora.

Formele de muffins umplute cu lava cake se pot pastra in congelator, acoperite cu o folie de aluminiu, pana la 1 luna. 
In momentul in care dorim sa le pregatim, scoatem formele din congelator, eliminam folia de alumniu si le coacem in cuptorul preincalzit la 220°C pentru 12 minute, nu mai mult.
Pentru ca nu toate cuptoarele coc la fel, am stat langa usa cuptorului sa observ etapele si sa vi le explic: la inceput se vor coace marginile si apoi, treptat, se va coace si centrul. 
Cand toata suprafata vulcanului de ciocolata este lucioasa, atunci este gata. Trebuie sa arate asa:

Scoatem formele din cuptor, le lasam cca 5 minute sa se raceasca in forma, apoi le rasturnam pe farfurii individuale.
lava-cake-vulcan-ciocolata (4)

Putem servi aceste minunate lava cake alaturi de sosuri de fructe sau simple, pudrate cu zahar vanilat.



Prajitura cu piersici si ciocolata – Ingrediente (forma rotunda 24 cm Ø)
170 g faina
40 g amidon de porumb
100 g ciocolata amaruie
200 g unt moale (82% grasime)
125 g zahar
1 plic zahar vanilat
30 g cacao
4 oua medii
6 g praf de copt
4 piersici mari coapte bine
un varf cutit sare
50 g ciocolata amaruie (pentru decor)
Prajitura pufoasa cu fructe de vara si ciocolata – Mod de preparare pas cu pas
Punem untul moale in vasul mixerului, adaugam zaharul, zaharul vanilat si sarea si mixam, la viteza medie, pana obtinem o compozitie cremoasa.
Adaugam ouale, unul cate unul, si mixam pana le incorporam perfect in crema de unt.
Prajitura cu piersici si ciocolata preparare

Adaugam ouale, unul cate unul. Nu punem urmatorul ou decat in momentul in care precedentul a fost incorporat perfect in crema de unt. Este bine sa scoatem ouale din frigider cu cca 1 ora inainte de prepararea prajiturii cu piersici. Daca ouale si untul au aceeasi temperatura, crema de unt nu se va taia. Daca totusi se intampla sa se taie crema de unt, dupa ce adaugam ouale, nu va speriati, isi va reveni in momentul in care adaugam ciocolata topita.

Topim ciocolata la bain-marie si o lasam sa se raceasca. Atentie, ciocolata trebuie sa fie doar usor calduta, dar inca lichida.
O adaugam in crema de unt si oua si mixam in continuare, la viteza medie.
crema de unt si ciocolata

Amestecam faina, amidonul, praful de copt si cacaua si le cernem direct in aluatul prajiturii.
Stiu ca o sa ma intrebati cu ce inlocuim amidonul daca nu il avem in bucatarie. Deci, daca nu avem amidon, folosim 200 g faina. Va sfatuiesc totusi sa folositi amidon pentru ca prajitura sa fie foarte pufoasa. Se gaseste in toate magazinele.

Mixam pana la omogenizare, nu mai mult (cca 2 minute).
prajitura cu piersici preparare aluat

Taiem 2 piersici in cubulete mici si taiem in feliute potrivite celelalte doua piersici. Vom pune cubuletele in aluat, iar cu feliile de piersica vom orna prajitura.
Adaugam cubuletele in compozitia prajiturii si amestecam, cu grija, de jos in sus, cu o spatula.
prajitura cu piersici preparare aluat

Punem aluatul in forma tapetata cu unt si faina si il nivelam frumos.
Tavalim feliutele de piersica prin putina faina (in acest fel vor ramane la suprafata).
Cum ornam si coacem prajitura pufoasa cu piersici
Peste blat, punem feliile de piersica, in forma de raza.
Coacem prajitura, in cuptorul preincalzit la 180°C, pentru 30 de minute. Facem testul cu scobitoarea inainte de a scoate prajitura din cuptor. Daca iese umeda, o mai lasam inca 5 minute la copt, apoi repetam testul.
prajitura cu fructe coapta

Scoatem prajitura din cuptor, o lasam sa se raceasca in forma cca 10 minute, apoi o scoatem cu grija din forma si o asezam pe un gratar. Dupa ce s-a racit complet, o putem pudra cu zahar pudra sau cu cca 50 g ciocolata amaruie topita.
O feliem si o servim cu pofta. Este minunata!