Lava cake sau vulcan de ciocolata este un desert divin, cu multa ciocolata, perfect pentru pofta de dulce sau pentru musafirii anuntati pe ultima suta de metri. 
De ce spun asta? Pentru ca aceste mici delicii dulci pot fi conservate in congelator chiar si pentru 1 luna, iar in momentul in care dorim sa le coacem, nu ne ramane altceva de facut decat sa le scoatem din congelator si sa le introducem in cuptor. 
In maxim 15 minute, in cuptorul meu vulcanul de ciocolata este gata in 12 minute, avem pe masa cel mai bun desert cu ciocolata. Neaparat incercati reteta, o sa va placa foarte mult.

Lava Cake – Ingrediente (8 forme muffins de unica folosinta)
200 g ciocolata de buna calitate (60-70% continut cacao)
200 g unt
160 g zahar
40 g faina
4 oua medii
Lava Cake – Mod de preparare 
Pentru inceput tapetam bine bine formele cu unt si faina, apoi le punem in congelator.
Punem intr-o craticioara untul la temperatura camerei, zaharul si ciocolata taiata in bucatale mici si le topim la bain-marie.

Dupa ce untul si zaharul s-au topit complet, stingem focul, scoatem craticioara din bain marie si adaugam ouale, unul cate unul. 
Amestecam bine cu un tel dupa fiecare ou adaugat, il adaugam pe urmatorul numai dupa ce precedentul a fost perfect incorporat in compozitia de ciocolata.
La sfarsit adaugam treptat faina si amestecam cu grija, de jos in sus, pana cand o inglobam perfect in aluatul delicioaselor lava cake.
Scoatem formele din congelator si le umplem pe trei sferturi cu aluatul lava cake. 
Acoperim formele cu folie de aluminiu si le introducem din nou in congelator pentru 1 ora.

Formele de muffins umplute cu lava cake se pot pastra in congelator, acoperite cu o folie de aluminiu, pana la 1 luna. 
In momentul in care dorim sa le pregatim, scoatem formele din congelator, eliminam folia de alumniu si le coacem in cuptorul preincalzit la 220°C pentru 12 minute, nu mai mult.
Pentru ca nu toate cuptoarele coc la fel, am stat langa usa cuptorului sa observ etapele si sa vi le explic: la inceput se vor coace marginile si apoi, treptat, se va coace si centrul. 
Cand toata suprafata vulcanului de ciocolata este lucioasa, atunci este gata. Trebuie sa arate asa:

Scoatem formele din cuptor, le lasam cca 5 minute sa se raceasca in forma, apoi le rasturnam pe farfurii individuale.
lava-cake-vulcan-ciocolata (4)

Putem servi aceste minunate lava cake alaturi de sosuri de fructe sau simple, pudrate cu zahar vanilat.


Coaste de porc cu cartofi – Ingrediente (2-4 persoane)
4 coaste mari de porc
4 cartofi rosii medii
7-8 rosii cherry
3-4 catei usturoi
2 lingurite cimbru uscat
4 linguri de ulei de floarea soarelui/arahide
200 ml apa
sare
piper
Coaste de porc cu cartofi la cuptor – Preparare pas cu pas
Daca avem coaste mari de porc, le taiem in doua. Eu am obtinut 8 bucati din cele 4 coaste. Daca nu sunt mari, este mai bine sa le lasati intregi.

Ungem coastele cu 2 linguri de ulei, apoi le pudram cu sare, piper proaspat macinat si cimbru, dupa gust.
Punem coastele de porc intr-un vas, il acoperim cu folie de plastic alimentara si le punem in frigider pentru minim o ora.
Dupa repaus, punem celelalte 2 linguri de ulei intr-o tava antiaderenta si coastele de porc. Adaugam cca 100 ml de apa calda in tava si o acoperim cu folie de aluminiu.
coaste in tava

Coacem coastele, in cuptorul preincalzit la 180°C, pentru 30 de minute.
Dupa cele 30 de minute, coastele prind un pic de culoare si se inmoaie putin.
coaste de porc cu cartofi preparare

Le scoatem din tava, adaugam cartofii curatati si taiati in bucati potrivite, rosiile cherry intregi si cateii de usturoi intregi, necuratati.
Condimentam legumele din tava cu sare, piper proaspat macinat si 1 lingurita de cimbru. Amestecam bine legumele. In acest punct, daca doriti, puteti adauga si o lingurita de boia dulce.
Peste stratul de legume, adaugam coastele de porc si inca 100 ml apa calda.
coaste de porc cu cartofi preparare

Acoperim tava cu folie de aluminiu si o punem in cuptor.
Coacem delciioasele coaste de porc cu cartofi inca 30 de minute, la 180°C.
Scoatem tava din cuptor, indepartam folia de aluminiu. Introducem coastele in cuptor si le coacem inca 20-25 de minute sau pana cand se rumenesc frumos.
coaste de porc cu cartofi la cuptor

Le servim calde, sunt atat de fragede si gustoase! Pofta buna!

