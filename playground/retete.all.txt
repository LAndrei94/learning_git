Lava cake sau vulcan de ciocolata este un desert divin, cu multa ciocolata, perfect pentru pofta de dulce sau pentru musafirii anuntati pe ultima suta de metri. 
De ce spun asta? Pentru ca aceste mici delicii dulci pot fi conservate in congelator chiar si pentru 1 luna, iar in momentul in care dorim sa le coacem, nu ne ramane altceva de facut decat sa le scoatem din congelator si sa le introducem in cuptor. 
In maxim 15 minute, in cuptorul meu vulcanul de ciocolata este gata in 12 minute, avem pe masa cel mai bun desert cu ciocolata. Neaparat incercati reteta, o sa va placa foarte mult.

Lava Cake – Ingrediente (8 forme muffins de unica folosinta)
200 g ciocolata de buna calitate (60-70% continut cacao)
250 g unt
160 g zahar
40 g faina
4 oua medii
Lava Cake – Mod de preparare 
Pentru inceput tapetam bine bine formele cu unt si faina, apoi le punem in congelator.
Punem intr-o craticioara untul la temperatura camerei, zaharul si ciocolata taiata in bucatale mici si le topim la bain-marie.

Dupa ce untul si zaharul s-au topit complet, stingem focul, scoatem craticioara din bain marie si adaugam ouale, unul cate unul. 
Amestecam bine cu un tel dupa fiecare ou adaugat, il adaugam pe urmatorul numai dupa ce precedentul a fost perfect incorporat in compozitia de ciocolata.
La sfarsit adaugam treptat faina si amestecam cu grija, de jos in sus, pana cand o inglobam perfect in aluatul delicioaselor lava cake.
Scoatem formele din congelator si le umplem pe trei sferturi cu aluatul lava cake. 
Acoperim formele cu folie de aluminiu si le introducem din nou in congelator pentru 1 ora.

Formele de muffins umplute cu lava cake se pot pastra in congelator, acoperite cu o folie de aluminiu, pana la 1 luna. 
In momentul in care dorim sa le pregatim, scoatem formele din congelator, eliminam folia de alumniu si le coacem in cuptorul preincalzit la 220°C pentru 12 minute, nu mai mult.
Pentru ca nu toate cuptoarele coc la fel, am stat langa usa cuptorului sa observ etapele si sa vi le explic: la inceput se vor coace marginile si apoi, treptat, se va coace si centrul. 
Cand toata suprafata vulcanului de ciocolata este lucioasa, atunci este gata. Trebuie sa arate asa:

Scoatem formele din cuptor, le lasam cca 5 minute sa se raceasca in forma, apoi le rasturnam pe farfurii individuale.
lava-cake-vulcan-ciocolata (4)

Putem servi aceste minunate lava cake alaturi de sosuri de fructe sau simple, pudrate cu zahar vanilat.

PIZZA CU BLAT CROCANT

Ingrediente:

Pentru aluat:

400 g făină
25 g drojdie
2 linguri lapte dulce
75 ml ulei
2 linguri iaurt
50 ml apă minerală
Pentru topping:

300 g caşcaval
200 g măsline
2 ardei
sare
piper
2-3 roşii
o ceapă roşie
2 fire pătrunjel
250 g salam picant şi uscat
sos de roşii dulce şi picant
cimbru
Mod de preparare:
Se cerne făina într-un bol, se adaugă drojdia stinsă în 2 linguri de lapte dulce şi călduţ, sarea, uleiul, apa minerală şi iaurtul.
Se frământă bine şi se obţine un aluat elastic, apoi se lasă să crească lângă o sursă de căldură, acoperit cu un şervet de bucătărie.
Separat, se pregătesc ingredientele pentru pizza, se rade caşcavalul, se taie ceapa, roşiile, măslinele şi salamul.
După ce a crescut aluatul, se împarte în patru şi se întinde fiecare bucată cu sucitorul. Se presară caşcaval,
piper, sare, ceapă, salam, cimbru, măsline, felii de ardei şi roşii şi se bagă în cuptor.
După ce s-au copt, se servesc cu sos de roşii picant sau dulce.